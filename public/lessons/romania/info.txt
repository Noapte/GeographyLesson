Bukareszt - stolica i centrum przemysłowo-usługowe Rumunii. Leży w południowo-wschodniej części kraju nad rzeką Dymbowicą. Niegdyś piękne i wspaniałe miasto, nazywane „Paryżem Wschodu”. Miasto łączy z Paryżem XIX wieczna architektura i Łuk Triumfalny wzorowany na francuski. Niestety reżim Nicolae Ceauşescu doprowadziły do jego totalnej ruiny i upadku.
Konstanca - największy port handlowy Rumunii, leżący nad Morzem Czarnym.Port handlowy połączony kanałem z Dunajem, jest głównym portem tranzytowym dla krajów naddunajskich. Konstanca jest również znanym ośrodkiem turystycznym ze słynnym kąpieliskiem morskim Mamaja.
Sighisoara - miasto w środkowej Rumunii, nad rzeką Wielką Tyrnawą w Siedmiogrodzie, jeden z najlepiej zachowanych średniowiecznych zespołów miejskich w Europie Środkowo-Wschodniej. 
Jassy - miasto w północno-wschodniej Rumunii (w historycznej Mołdawii), nad rzeką Bahlui.W latach 1859–1862 Jassy były jedną z dwóch stolic zjednoczonych księstw: Mołdawii i Wołoszczyzny.
Karpaty stanowią dominującą formę krajobrazu w środkowej Rumunii (stanowią ponad 30% całej powierzchni kraju) i otaczają Wyżynę Transylwańską.W Karpatach Rumuńskich znajduje się ciekawostka geologiczna, góra zbudowana z soli w miejscowości Slănic, gdzie utworzono uzdrowisko wykorzystujące miejscową solankę.