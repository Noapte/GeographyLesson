Kijów - stolica i największe miasto Ukrainy, nad rzeką Dniepr. Liczba ludności 2 858 384. Kijów jest głównym centrum gospodarczym Ukrainy z silnie rozwiniętym i zróżnicowanym przemysłem. W mieście zlokalizowane są m.in. zakłady przemysłu: maszynowego, lotniczego (Zakład Lotniczy Antonow), optycznego, precyzyjnego, środków transportu (stoczniowy), elektrotechnicznego, elektronicznego, chemicznego, materiałów budowlanych, lekkiego i spożywczego. Miasto jest gospodarzem międzynarodowych targów. Ważny węzeł komunikacyjny. Posiada też międzynarodowy port lotniczy i trzy linie metra o łącznej długości 63,7 km (50 stacji).Jest jednym z najstarszych miast Europy wschodniej, założony na początku V wieku jako placówka handlowa na szlaku łączącym Konstantynopol ze Skandynawią.
Lwów - siódme co do wielkości miato na Ukrainie, liczące 757 600 mieszkańców.Założony ok. 1250 przez króla Daniela I Halickiego, który nazwał miasto Lwowem na cześć swojego syna Lwa. W od 1387 należał do Królestwa Polskiego. Od pierwszego rozbioru (1772) pod władzą Austrii, jako stolica Królestwa Galicji i Lodomerii – kraju koronnego w składzie Austro-Węgier, aż do ich upadku (1918). W okresie zaborów był jednym z najważniejszych ośrodków nauki, oświaty i kultury polskiej oraz centrum politycznym i stolicą Galicji. Od 23 grudnia 1920 do drugiej wojny światowej należał do Polski, jako stolica województwa lwowskiego II Rzeczypospolitej, największe miasto Małopolski Wschodniej.Współcześnie Lwów stanowi ważny ośrodek nauki i kultury na Ukrainie. Działa tu Uniwersytet Lwowski (powstały w 1661), Politechnika Lwowska (1844), Lwowska Galeria Sztuki (1897), Teatr Wielki (1900) i Polski Teatr Ludowy (1958). Miasto jest głównym ośrodkiem kultury i życia społecznego mniejszości polskiej na Ukrainie.
Odessa - największy port morski Ukrainy, leżący nad Morzem Czarnym, transportujący ziarno, cukier, węgiel, cement, metale, drewno i produkcję przemysłu maszynowego.To także baza morskiej floty i duży węzeł kolejowy. Odessa jest także postrzegana jako duże uzdrowiskowe centrum. Znajdują się tu liczne plaże i sanatoria. Do zabytków Odessy można zaliczyć: Pałac Woroncowów z XIX wieku, Schody Potiomki-nowskie, Filharmonię Miejską, Teatr Opery i Baletu, synagogę z XIX wieku, latarnię morską i Odeskie katakumby.
Krym -  półwysep w północnej części Morza Czarnego, zwany w starożytności Chersonezem Taurydzkim bądź Taurydą, połączony jest z lądem tylko wąskim Przesmykiem Perekopskim, pomiędzy Morzem Czarnym i Azowskim, a od Rosji oddzielony Cieśniną Kerczeńską. Powierzchnia ponad 27 tys. km². Krym de iure należy do Ukrainy, de facto zaś w 2014 Rada Najwyższa Republiki Autonomicznej Krymu ogłosiła deklarację niepodległości, a następnie Republika Krymu po referendum zosała anektowana przez Rosję w postaci nowopowołanego Krymskiego Okręgu Federalnego Rosji.
